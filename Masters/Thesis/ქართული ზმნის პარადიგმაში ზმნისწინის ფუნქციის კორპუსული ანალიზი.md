# ქართული ზმნის პარადიგმაში ზმნისწინის ფუნქციის კორპუსული ანალიზი
## პრობლემის არსი და აქტუალობა

ქართული ზმნის პარადიგმაში ზმნისწინი რომ მონაწილეობს ეს ფორმალურ დონეზეც თვალსაჩინოა. თუმცა ზუსტად რა გრამატიკული როლი აქვს ზმნისწინს ზმნის პარადიგმის ჩამოყალიბებაში, ჯერ კიდევ გადაუწყვეტელი საკითხია.

წარსულ კვლევებზე დაყრდნობით ვიცით, რომ რამდენიმე ზმნის მაგალითზე შეგვიძლია ვთქვათ, რომ ზმნისწინის დართვას შეუძლია შეცვალოს ზმნის დრო, ზმნის ასპექტი და ზმნის კილო. აქედან ორი ან სამივე კატეგორია სხვადასხვა მიდგომების მიხედვით იღებს მონაწილეობას ზმნის პარადიგმის შედგენაში. თუმცა წარსული კვლევი არ გვაძლევენ იმის გარანტირებულად თქმის საშუალებას, რომ ეს პრინციპები ყველა სხვა ზმნის შემთხვევაშიც ასევე მეორდება. ერთი იმიტომ, რომ ზმნათა უამრავი კატეგორია არსებობს, რომელიც ფორმალურად სხვადასხვანაირად იწარმოებს პარადიგმას და ასევე ბევრი სხვადასხვა ლექსიკური კლასი გვაქვს ზმნების, რომელთა უდიდესი უმრავლესობა არ არის ლიტერატურასში ზედმნიწევნით განხილული. ამათ გარდა არც უკვე კარგად შესწავლილი ზმნებიშ შემთხვევაში ვიცით რომელ ფორმას რატომ უცვლის ზმნისწინის დართვა ზოგჯერ დროს, ზოგჯერ ასპექტსა და ზოგჯერ კილოს. ამიტომ კიდევ ბევრი განზომილება რჩება, სადაც არ ვიცით ზმნისწინის ზუსტი ფუნქციის შესახებ პარადიგმაში.

კომპიუტერული ავტომატიზების გზით და კორპუსული სიხშირული მიდგომით ბევრად დიდი რაოდენობის ზმნებისა და მათი შესაძლო ფორმების ანალიზის შესაძლებლობა მოგვეცემა. ყველა ყალიბის პარადიგმის ზმნებისა და ასევე მრავალი სხვადასხვა ლექსიკური ასპექტის კლასის ზმნების განხილვისას შეგვიძლია დავაგენერიროთ მათი სრული შესაძლო პარადიგმები და მათი კომბინაციები ყველა პროდუქტიულ ზმნისწინთან ერთად. შემდეგ მათი კორპუსში მოძებნისა და მათი კონკორდანსების ანალიზი მოგვცემს ბევრად ფართო სურათს ზმნისწინების ფუნქციის შესახებ.

ის პრობლემა, რომ არ ვიცით ზუსტად რა როლს თამაშობს ზმნისწინი ზმნის პარადიგმის შექმნაში aრის ერთი ნაწილი მთელი დიდი პრობლემისა ზოგადად ზმნის პარადიგმის შემადგენელი მარკერების ზუსტი როლის არ ცოდნის შესახებ. ზმნისწინების ფუნქციის უფრო მეტი დაბეჯითებით გარკვევის შემთხვევაში ერთი მნიშვნელოვნაი ნაბიჯი იქნება გადადგმული ამ დიდი პრობლემის მოგვარების გზაზე.

გარდა იმისა, რომ პარადიგმაში ზმნისწინთა ფუნქციის გარკვევა საფუძველს დაუდებს შემდგომ კვლევებს ზმნის პარადიგმისა, ის ასევე უფრო კონკრეტულს გახდის ქართულის როგორც პირველის ან როგორც მეორე ენის სწავლების პროცესს, როდესაც საქმე შეეხება ზმნას.

კომპიუტერული გენერაციითა და კორპუსულ/სტატისტიკური მიდგომით პარადიგმაში ზმნისწინთა ფუნქციის დადგენა პრეცედენტს შექმნის ამ მიდგომების გამოყენებისათვის სხვა გრამატიკული თუ ფორმალური კატეგორიების კვლევაში და დააჩქარებს ქართული ზმნის შეწავლას.