# მეთოდოლოგია
## ცვლადები
ზმნის პარადიგმაში ზმნისწინის ფუნქციის გამოსაკვლევად შემდეგი ცვლადების და მათი კომბინაციების განხილვაა ამ კვლევის ძირითადი მეთოდოლოგია. ეს ცვლადებია:
### ზმნისწინები
ზმნისწინის ფუნქცია ზმნაში შესაძლოა თვითონ იმაზე იყოს დამოკიდებული, თუ რომელი ზმნისწინია გამოყენებული ზმნის ფორმის საწარმოებლად. კვლევის ფარგლებში განვიხილავ როგორც დერივაციულად პროდუქტიულ, ასევე არაპროდუქტიულ ზმნისწინებს, რადგან ზმნის პარადიგმის წარმოებაში ისინი თანამედროვე ენაშიც გამოიყენება. ესენია:
#### მარტივი ზმნისწინები
##### პროდუქტიული ზმნისწინები
***და, გა, შე, ა, ჩა, წა, მი, მო***
##### არაპროდუქტიული ზმნისწინები
***გან, აღ, შთა, წარ, უკუ***
#### რთული ზმნიწინები
##### პროდუქტიული ზმნისწინები
***გადა, გამო, გადმო, შემო, ამო, ჩამო წამო, მიმო***
##### არაპროდუქტიული ზმნისწინები
***გარდა, განმო, გარდამო, აღმო, შთამო, წარმო, უკუმო***
### ზმნის პარადიგმის ყალიბები
სხვადასხვა ზმნები მწკრივის, პირისა და რიცხვის ფორმებს, ანუ პარადიგმის წევრებს სხვადასხვანაირად იწარმოებენ. თუ როგორ იწარმოებს ესა თუ ის ზმნა პარადიგმის წევრებს ამას ყალიბი ვუწოდოთ. თითოეული ყალიბის ფარგლებში მოქცეული ზმნები ერთი და იმავე აფიქსებითა თუ ფლექსიით იწარმოებენ ერთსა და იმავე ფორმებს. თითოეული ყალიბი არის თარგი, რომელშიც არჩეული ზმნის ძირის მოთავსებით ვიღებთ მისი პარადიგმის ყოველ წევრს სისტემატურად. ასეთი ყალიბების რაოდენობა სულ 76-ია, რომლებშიც ყველა ქართული ზმნა კატეგორიზდება. ეს ყალიბები შეგვიძლია ჩამოვთვალოთ თითოეული ყალიბის სამაგალითო ზმნის მეშვეობით:

***ჭამს, აწვენს, წუხს, ჩქმეტს, ყვირის, ბღავის, თრთის, ცეკვავს, ყვინთავს, ჩურჩულებს, იძინებს, ამთქნარებს, ჰკირკიტებს, პატრონობს, მოძრაობს, ლოცულობს, კეცავს, აჭერს, ცრის, ზრდის, აგზავნის, ხატავს, ინახავს, კრავს, აშენებს, ადებინებს, აქებს, აკლებს, ათბობს, ნანობს, სესხულობს, არტყამს, იწერება, ეწერება, იდრიკება, ედრიკება, ინძრევა, ენძრევა, ირყევა, ერყევა, ირევა, ერევა, ერქმევა, ემთხვევა, იჭრება, ეჭრება, იზრდება, ეზრდება***

\**ეს სია არასრულია და შეივსება დროთა განმავლობაში*

ეს ყალიბები ერთმანეთისაგან შეძლება განსხვავდებოდეს, მაგალითად იმით, წყვეტილის ნიშანი 'ე' არის თუ 'ი', ან მეორე თურმეობითსა და მესამე კავშირებითში 'ოდ' სუფიქსიანი ფორმები ეწარმოება თუ არა, ან ძირეული ხმოვანი ეცვლება თუ არა და რომელ მწკრივებში ეცვლება.
### ზმნის სემანტიკური კლასები
სხვადასხვა ზმნები ასევე შეგვიძლია მათი შინაარსით დავაჯგუფოთ. ეს სემანტიკური მახასიათებლები არის ის თუ რა ტიპის შინაარსს გამოხატავს ესა თუ ის ზმნა. მაგალითისათვის ზმნა შეიძლება გამოხატავდეს ან მოქმედებას ან მდგომარეობას, შესაბამისად **დინამიკურ** და **სტატიკურ** სემანტიკურ კლასებში გაერთიანდებიან. ასევე უფრო დეტალური დაყოფაც შეგვიძლია, მაგალითად გამოვყოთ **შეგრძნების** ან/და **მოძრაობის** ზმნები.

ერთი მნიშვნელოვნი სემანტიკური კატეგორიზაციის მექანიზმია აქციონსარტი ანუ ლექსიკური ასპექტი. აქციონსარტი არის ზმნის მახასიათებელი, რომელიც ასახავს ზმნის მოქმედების მიმართებას დროის დინების მიმართ. მაგალითად, ზმნებს ***სცივა*** და ***სცივდება***
განსხვავებული აქციონსარტი აქვთ: პირველი **განგრძობით მდგომარეობას** ასახავს, ხოლო მეორე ამ **მდგომარეობაში შესვლის პროცესს**.

აქციონსარტი მნიშვნელოვანი სემანტიკური მახასიათებელი იმიტიტომაა ამ კვლევისათვის, რომ ზმნის პარადიგმის წევრების განმასხვავებელი კატეგორია ასევე დროის დინებასთან მიმართებაა.

ზმნის კიდევ ერთი სემანტიკური მახასიათებელი, რომელის მიხედვით კატეგორიზებასაც შეიძლება მნიშვნელოვანი გავლენა ჰქონდეს ზმნისწინის ფუნქციის გარკვევისთვის არის **გადმოცემითი ზმნები** (reporting verbs), როგორებიცაა: ***ფიქრობს, ამბობს, ჰგონია, ახსოვს, აგონდება, ასკვნის*** და ა.შ. ეს ზმნათა კლასი საინტერესოა მათი ევიდენიციალობასთან და გადმოცემით მწკრივებთან კორელაციის გამო, რომელთა შემთხვევაშიც ზმნისწინების ფუნქცია დასადგენია.

\**ეს სემანტიკური კლასები ჯერ კიდევ არ მაქვს ბოლომდე  ზუსტად გამოყოფილი და დროთა განმავლობაში გამოვყოფ*
### ზმნის ფორმა
უკანასკნელი ცვლადი, რომლის ჭრილშიც ზმნისწინის ფუნქციას განვიხილავ თვითონ ზმნის ფორმაა, ანუ რომელი მწკრივის (ასევე ქვემწრივის), სუბიექტური თუ ობიექტური პირისა და რიცხვის ფორმას წარმოადგენს ესა თუ ის ფორმა, რომელსაც ზმნისწინი დაერთვის ან არ დაერთვის.

### ცვლადების განსაზღვრა
თითოეული სიტყვა-ფორმისთვის, რომელიც კორპუსში მოიძებნება, განისაზღვრება ეს ოთხი ცვლადი. მაგალითად:

***დავუჩქარო***
	ზმნისწინი: და
	ყალიბი: ამთქნარებს (უ პრეფიქსი)
	კლასი: ინქოატივი
	ფორმა:
		მწკრივი: II კავშირებითი
		პირი: 1
		რიცხვი: მხოლობითი
## ზმნათა ფორმების გენერირება
### მეთოდოლოგია
იმისათვის, რომ ზმნების ყველა შესაძლო ფორმა გქვონდეს, ამისათვის ვწერ პროგრამას პითონის (პროგრამირების ენა) საშუალებით. ეს პროგრამა ითვალისწინებს ყველა იმ 76-ივე პარადიგმას, შესაბამისად მას შეუძლია ყველა ზმნისათვის მისი ყოველი შესაძლო თეორიული ფორმის დაგენერირება, ყველა მწკრივში, პირსა და რიცხვში.
### საჭიროება
იმისათვის, რომ კორპუსში მოვძებნოთ ზმნების გამოყენების შემთხვევები
## კორპუსის მონაცემების შეგროვება

## სტატისტიკური ანალიზი

## ინტერპრეტაცია
