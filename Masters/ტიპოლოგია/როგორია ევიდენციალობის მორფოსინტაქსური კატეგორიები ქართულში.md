## 1. ევიდენციალობის ჩარჩო ქართული ენისთვის
#### 1.1. ევიდენციალობის კატეგორიები

მიუხედავად იმისა, რომ მსოფლიო ენებში ევიდენციალობის კატეგორიები მრავალნაირია, ქართულის კონტექსტში 3 სხვადასხვა კატეგორიის ურთიერთშეპირისპირების ჭრილში განვიხილოთ:
1. პირველადი ინფორმაცია: მთქმელი შეესწრო მოვლენას
2. გადმოცემითი ინფორმაცია: მთქმელს უთხრეს მოვლენის შესახებ
3. დასკვნითი ინფორმაცია: მთქმელმა დასკვნა გამოიტანა მოვლენის შესახებ

#### 1.2. ევიდენციალობა სხვადასხვა ლინგისტურ მახასიათებლებთან კომბინაციაში
##### 1.2.1. შესაძლო კატეგორიები, რომელთაც ევიდენციალობა შეიძლება ეკვეთებოდეს

ქართულის კონტექსტში იმის გასაგებად ევიდენციალობა როგორაა გამოხატული, საჭიროა მათი განხილვა სხვადასხვა ლინგვისტურ კატეგორიებთან კომბინაციაში:
1. კლიტიკები: -მეთქი, -თქო, -ო
2. მწკრივები
3. დამხმარე ნაწილაკები: არ, რომ, თურმე, ნეტა, ეგებ, ვაითუ, ა.შ.
4. პირი და რიცხვი: I, II, III, მხოლობითი, მრავლობითი
5. გვარი: მოქმედებითი, საშუალი, ვნებითი
6. გარდამავლობა
7. პირიანობა

##### 1.2.2. მინიმალური წყვილები

იმისათვის რომ გამოვავლინოთ ესა თუ ის კატეგორია არის თუ არა ევიდენციალობის გამოხატვისთვის საჭირო, მინიმალური წყვილების შექმნაა საჭირო, სადაც მხოლოდ ერთი კატეგორიაა შეცვლილი.

##### 1.2.3. გადაკვეთა სხვა მორფოსინტაქსურ კატეგორიებთან

გარდა იმისა, რომ მინიმალური წყვილების შექმნა და მათი ევიდენციალობის ჭრილში განხილვაა საჭირო, ასევე სანახავია, ქმნის თუ არა ეს მინიმალური განსხვავება სხვა მორფოსინტაქსურ კატეგორიასაც.

ასევე შეიძლება ერთა და იმავე იდენტურ ფრაზას ჰქონდეს ორი სხვადასხვა მნიშვნელობა გრამატიკული კატეგორიის ჭრილში. მაგალითად რამე პრაგმატულ კონტექსტში შეიძლება ევიდენციალური მნიშვნელობა ჰქონდეს, ხოლო სხვაში - რეზულტატიური.

#### 1.3. მაგალითების შეფასება

1.1. ეტაპზე გამოყოფილ ევიდენციალურ კატეგორიებად კლასიფიკაციაა საჭირო 1.2. ეტაპზე გამოყოფილი მაგალითების. შემდეგ რამდენად სწორადაა კლასიფიცირებული ამა თუ იმ ევიდენციალობად ესა თუ ის მაგალითი, ენათმეცნიერებისა და ქართული ენის მცოდნეების შეფასების გამოყენებით შეიძლება დავავალიდიროთ.

#### 1.4. კლასიფიცირებული მაგალითებიდან მორფოსინტაქსური საშუალებების სისტემატიზაცია

უკვე კლასიფიცირებული მაგალითებში იმის ნახვაა შესაძლებელი 1.2. ეტაპზე შემოტანილი კატეგორიებიდან რომელი რომელ ევიდენციალობას ქმნის. ასევე სანახავია თუ მხოლოდ თითო არის საჭირო თუ ამ კატეგორიების კომბინაცია გვაძლევს მხოლოდ ევიდენციალობის განსხვავებას.

## 2. მონაცემების შეგროვება
#### 2.1. ევიდენციალობასთან კავშირში მყოფი კატეგორიების სია
| კლიტიკები |
| --------- |
| -მეთქი    |
| -თქო      |
| -ო        |
| უკლიტიკო  |

| მწკრივები            | სერია |
| -------------------- | ----- |
| აწმყო                | I     |
| უწყვეტელი            | I     |
| აწმყოს კავშირებითი   | I     |
| მყოფადი              | I     |
| ხოლმეობითი           | I     |
| მყოფადის კავშირებითი | I     |
| წყვეტილი             | II    |
| II კავშირებითი       | II    |
| I თურმეობითი         | III   |
| II თურემობითი        | III   |
| III კავშირებითი      | III   |

| დამხმარე ნაწილაკები |
| ------------------- |
| არ                  |
| ვერ                 |
| ნუ                  |
| თურმე               |
| ნეტა                |
| ვაითუ               |
| ეგებ                |
| ოღონდ               |
| უნდა                |
| შეიძლება            |
| თუნდაც              |
| რომ                 |
| უნაწილაკო           |

| პირი და რიცხვი |
| -------------- |
| I მხოლობითი    |
| II მხოლობითი   |
| III მხოლობითი  |
| I მრავლობითი   |
| II მრავლობითი  |
| III მრავლობითი |

| გვარი       |
| ----------- |
| მოქმედებითი |
| ვნებითი     |
| საშუალი     |

| გარდამავლობა |
| ------------ |
| გარდამავალი  |
| გარდაუვალი   |

| პირიანობა  |
| ---------- |
| უპირო      |
| ერთპირიანი |
| ორპირიანი  |
| სამპირიანი |
#### 2.2. მაგალითების გაცხრილვა

##### 2.2.1 გაცხრილვის საჭიროება და გზები

იმის გამო, რომ თუ ყველა ზემოთჩამოთვლილ კატეგორიის კომბიანციას განვიხლიავთ, გამოვა რომ 82368 მაგალითის განხილვა გვიწევს, რაც შეუძლებელი შრომაა, ამიტომ გვაქვს ორი ვარიანტი: ან თითოეული კატეგორიიდან ამოვიღოთ ისეთი ფორმები, რომელბიც ინტუიციით არ იქნება ევიდენციალობასთან კავშირში; ან მეორე, განვიხილოთ მინიმალური წყვილები მხოლოდ თითო და დავუშვათ 2 კატეგორიის კომბინაციის ცვლილებით.

საბოლოო ჯამში, საუკეთესო შედეგისთვის ამ ორივე გზის გაერთიანება ჯობს.

##### 2.2.2 კატეგორიების გაცხრილვა

პირველ რიგში შეგვიძლია ამოვიღოთ "-მეთქი" კლიტიკი, რომელიც არც პირებს ცვლის ნათქვამისას და არც ინფორმაციის წყაროს, უბრალოდ გამეორების მანიშნებელია. დაგვრჩება:

| კლიტიკები |
| --------- |
| -თქო      |
| -ო        |
| უკლიტიკო  |
იმის გამო, რომ ქართულ ენაში ევიდენციალობის კატეგორია, მხოლოდ წარსულის კონტექსტში აღიქმება ყველა არაწარსულის მწკრივი შეგვიძლია ამოვიღოთ, ასე დაგვრჩება:

| მწკრივები     | სერია |
| ------------- | ----- |
| უწყვეტელი     | I     |
| ხოლმეობითი    | I     |
| წყვეტილი      | II    |
| I თურმეობითი  | III   |
| II თურემობითი | III   |
ასევე მრავლად არის დამხამრე ნაწილაკები, რომელთა განხილვაც კარგი იქნებოდა, თუმცა აქედან "ნუ"-ს ამოღება შეიძლება იმის გამო რომ წარსულთან რეალურად არ იხმარება. ასევე შეგვიძლია გავცხრილოთ "ვაითუ", "ეგებ", "ოღონდ", "შეიძლება" და "თუნდაც", თუმცა სამომავლო კვლევა შეიძლება ჩატარდეს ეს ნაწილაკები რა გავლენას ახდენენ ინფორმაციის გადმოცემაზე. დაგვრჩება:

| დამხმარე ნაწილაკები |     |
| ------------------- | --- |
| არ                  |     |
| ვერ                 |     |
| თურმე               |     |
| ნეტა                |     |
| უნდა                |     |
| რომ                 |     |
| უნაწილაკო           |     |
ასევე, ინტუიციაზე დაყრდნობით, შეგვიძლია მრავლობითი რიცხვის ამოღება განხილვიდან, რადგან ის ევიდენციალობასთან კავშირში არ ჩანს. დაგვრჩება:

| პირი და რიცხვი |
| -------------- |
| I მხოლობითი    |
| II მხოლობითი   |
| III მხოლობითი  |
გვარის კატეგორიების გაცხრილვა ჯერ-ჯერობით არ გვინდა, რადგან გვარი ერთ-ერთი ძირეული კლასიფიკაციის კატეგორიაა ზმნისთვის და შეიძლება სხვადასხვა შედეგი მოგვცეს თითოეულმა ევიდენციალობის ჭრილშიც. დაგვრჩება:

| გვარი       |
| ----------- |
| მოქმედებითი |
| ვნებითი     |
| საშუალი     |
გარდამავლობა და პირიანობა შეიძლება ერთსა და იმავე ცხრილში გავაერთიანოთ, რადგან ყველა კომბინაცია არ არსებობს და უფრო ნაკლები კომბინაცია გამოგვივა. დაგვრჩება

| პირიანობა  | გარდამავლობა |
| ---------- | ------------ |
| უპირო      | გარდაუვალი   |
| ერთპირიანი | გარდაუვალი   |
| ორპირიანი  | გარდამავალი  |
| ორპირიანი  | გარდაუვალი   |
| სამპირიანი | გარდამავალი  |
ასე ჩამოვდივართ 4225 თეორიულად შესაძლო კომბინაციაზე, საიდანაც ბუნებრივად ბევრი შეიძლება არც არსებობდეს ენაში.

##### 2.2.3. მინიმალური წყვილების შედგენა

გარდა იმისა, რომ კატეგორიები შევამცირეთ, შემდეგ მაგალითების მოფიქრებისას შეგვიძლია ავიღოთ მხოლოდ მინიმალური წყვილები, ანუ ისეთი წინადადებები, სადაც მხოლოდ ერთი კატეგორიაა განსხვავებული. შემდეგ ისეთი წინადადებები უნდა შევქმნათ, სადაც ორი სხვადასხვა კატეგორიაა განსხვავებული და ვნახოთ ეს კატეგორიათა წყვილები თუ გვაძლევს რამე სისტემურობას ევიდენციალობის მიხედვით.

მაგალითისათვის რომ ავითოთ წინადადება:
```gloss
\num 1
\ex სალომემ შანდალი დადგა
\gla Salome-m shandal-i da-dg-a
\glb Salome-ERG candelstick-NOM PR-put-PST.PFV.3S_SUBJ
```
და მეორე მინიმალურ წყვილად ავიღოთ წინადადება, სადაც მხოლოდ კლიტიკს შევცვილთ:

```gloss
\num 2
\ex სალომემ შანდალი დადგაო
\gla Salome-m shandal-i da-dg-a-o
\glb Salome-ERG candelstick-NOM PR-put-PST.PFV.3S_SUBJ-IS
```
ასე ვნახავთ, რომ "-ო" კლიტიკის დამატებით ევიდენციალობა იცვლება, რადგან პირველ შემთხვევაში პირდაპირი ევიდენციალობაა, ხოლო მეორე შემთხვევაში გადმოცემითი.

ასევე, თუ პირველ წინადადებას შევუცვლით მხოლოდ მწკრივს და წყვეტილის მაგივრად ჩავსვამთ პირველ თურმეობითში, ასეც მინიმალურ წყვილებს მივიღებთ:
```gloss
\num 3
\ex სალომეს შანდალი დაუდგამს
\gla Salome-s shandal-i da-u-dg-am-s
\glb Salome-DAT candelstick-NOM PR-OV-put-TH-3S_SUBJ^[RES^]
```
პირველი და მესამე მაგალითების შედარებით ვნახულობთ, რომ თუ პირველში პირდაპირი ევიდენციალობაა, მესამეში ის არის ირიბი, თუმცა არ ჩანს გადმოცემითია თუ დასკვნითი.

თუმცა თუ ორ კატეგორიას შევცვლით ერთდროულად, და შევადარებთ მეორე და მესამე წინადადებებს, ვნახავთ რომ მეორეში ექსპიციტურად გამოხატულია გადმოცემითი ევიდენციალობა, ხოლო მესამეში ეს ექსპლიციტურობა არაა, მაგრამ მეორე წინადადებასთან ოპოზიციაში დაყენებისას მესამე წინადადების ევიდენციალობა დასკვნითისკენ უფრო იხრება.

ეს შეიძლება იმით აიხსნას, რომ დასკვნითი ევიდენციალობის მარკერი რადგან არ გვაქვს, გადმოცემითი მარკერის არსებობა ქმნის სივრცეს, რომ უმარკერო ირიბი ევიდენციალობა დასკვნითად აღიქმებოდეს.

დანარჩენი კატეგორიების მიხედვით მინიმალური წყვილების შექმნაც იმიტომაა აუცილებელი, რომ მწირ ინფორმაციაზე დაყრდნობით არ გამოვიტანოთ ზედმეტად განზოგადებული დასკვნა. მაგალითისათვის რომ არ გვეგონოს რომ პირველი თურმეობითი ყოველთვის ირიბი ევიდენციალობის გამომხატველია შეგვიძლია ვნახოთ უარყოფის ნაწილაკის დართვით მიღებული წინადადება:

```gloss
\num 4
\ex სალომეს შანდალი არ დაუდგამს
\gla Salome-s shandal-i ar da-u-dg-am-s
\glb Salome-DAT candelstick-NOM NEG PR-OV-put-TH-3S_SUBJ[RES]
```
ამ წინადადების გაგება შეიძლება პირდაპირი ევიდენციალობის გაგებითაც, რომელიც შინაარსობრივად პირველი წინადადების უარყოფას გვაძლევს. თუმცა, ნეგაციის შინაარსიდან გამომდინარე, შეიძლება იმაზე დავაც, რომ ნებისმიერი არ მომხდარი მოვლენა უკვე თავისთავად არაპირდაპირი ევიდენციალობის გამოვლინებაა, რადგან არ მომხდარ მოვლენას პირველ პირში დასწრებით ვერ ვნახავდით. სწორედ ეს მგონია იმის მიზეზი, რომ ქართული თურმეობითის ფორმას იყენებს წარსულის უარყოფისათვის.

## 3. მაგალითების შეფასება
#### 3.1. მხოლოდ ევიდენციალობის ჭრილში

წინა ქვეთავში მოცემული პრინციპით შედგენილი მაგალითების ევიდენციალობის ჭრილში შეფასების შედეგად მივიღებთ პარადიგმას, რომელიც დამოკიდებული იქნება სხვადასხავ მორფოსინტაქსურ კატეგორიაზე, და რომელიც მოგვცემს მინიმუმ სამიდან ერთ რომელიმე ევიდენციალობას: პირდაპირს, გადმოცემითს ან დასკვნითს.

თუმცა შეიძლება სამზე მეტი ევიდენციალობაც გამოიკვეთოს, რომელიც ჯერ, მაგალითების შექმნის გარეშე, არ არის ცხადი.

საბოლოოდ, ეს პარადიგმა გვიჩვენებს, რომ ქართულს ევიდენციალობის გამოხატვის მრავალი საშუალება აქვს, რომლებიც ზოგი წმინდა მორფოლოგიური, ზოგი სინტაქსური ზოგი, პრაგმატული, ზოგი კი მათი კომბინაცია შეიძლება იყოს.

#### 3.2. სხვა მომიჯნავე კატეგორიებთან მიმართებაში

მას შემდეგ რაც ეს პარადიგმა შედგება, აუცილებელია იმის ნახვა, ეს სისტემურობა მხოლოდ ევიდენციალობას განსაზღვრავს, თუ მის მომიჯნავე კატეგორიებსაც (ან, ერთი შეხედვით, არც თუ ისე ახლო მდგომ კატეგორიებსაც) ცვლის ეს სისტემა. სანახავია რეზულტატივი, მირატივი და ეპისტემური მოდალობები, სანახავია ირეალის კილოში ევიდენციალობა რჩება თუ არა ისეთი (პირობითი, კავშირებითი), სანახავია ასპექტის ცვლილება თუ არის კორელაციაში. რადგან ევიდენციალობა იმას ეხება თუ როგორ აქვს ინფორმაცია მიღებული მთქმელს, ანუ პირველ პირს, ის კატეგორიები, რომლებიც პირებთან მიმართებაში იმყოფება, ასევე გასათვალისწინებელია, მაგალითან მი- და მო- ზმნისწინები.

ამ კატეგორიების მიხედვით უნდა შეფასდეს ზემოთგანხილული მეთოდით შექმნილი ყველა მაგალითი და შემდეგ გამოვლინდეს ევიდენციალობისთვის შექმნილ პარადიგმასთან სხვა კატეგორიების ურთიერთმიმართებები: რამდენად პირდაპირ კორელაციაშია, ცვლის თუ არა ევიდენციალურ შინაარსს, რომელიმე ახალი განხილული კატეგორია ან არის თუ არა შესაძლებელი ევიდენციალობისა და რომელიმე სხვა კატეგორიის განცალკევება მხოლოდ გრამატიკული საშუალებებით.