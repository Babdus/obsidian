#### საკვლევი საკითხის დავიწროება

თუ როგორ გამოიხატება ევიდენციალობა ქართულში, ამისათვის ამ საკითხის კვლევისთვის დავიწყე კონკრეტული საკითხით: როგორია ევიდენციალობა I თურმეობითის დადებითი და უარყოფითი (არ ნაწილაკით ნაწარმოები) ფორმების შემთხვევაში.

#### კვლევითი კითხვა

გადაჰყავს თუ არა უარყოფას "I თურმეობით" ფორმაში ევიდენციალობა ირიბიდან პირდაპირში, რაც მას "წყვეტილის" ზუსტ უარყოფით ანალოგად აქცევს?

#### ჰიპოთეზა

- *დადებითი* **I თურმეობითის** ფორმა გამოხატავს *ირიბ* ევიდენციალობას.
- *დადებითი* **წყვეტილის** ფორმა გამოხატავს *პირდაპირ* ევიდენციალობას.
- *უარყოფითი* **I თურმეობითის** ფორმა გამოხატავს *პირდაპირ* ევიდენციალობას და უარყოფს არა (ან არამხოლოდ) **I თურმეობითს**, არამედ **წყვეტილს**.
- *უარყოფითი* **წყვეტილის** ფორმა კი **წყვეტილის** უარყოფაზე ზემოდან კიდევ განზრახვის სემანტიკასაც ატარებს.

#### მეთოდოლოგია

ამ ჰიპოთეზის დასადასტურებლად გამოვიყენე კორპუსული მიდგომა და შემდეგ სტატისტიკური ანალიზით დავთავლე თითოეულ არჩეული ზმნისათვის შემდეგი მონაცამები:
1. უარყოფითი თურმეობითების რაოდენობა ამავე ზმნის დადებითი წყვეტილებისა და თურმეობითების კონტექსტში.
2. უარყოფითი თურმეობითების ისეთი წილი, რომელიც დადებით წყვეტილებთან გვხვდება.
3. უარყოფითი წყვეტილების ზოგადი წილი

იმის აღმოჩენით, რომ მახასიათებელი **2** არის საგრძნობლად მეტი 50%-ზე, ნიშნავს იმას, რომ წყვეტილის შესაბამის უარყოფით ანალოგად იხმარება უარყოფითი თურმეობითი.

##### ზმნათა სიხშირული სია

სტატისტიკური სანდოობისათვის რაც უფრო ხშირად გამოყენებადია ზმნა, მით უკეთესი, ამიტომ დასაწყისისთვის შევადგინე პირადი კორპუსი, რომელშიც პითონის გამოყენებით დავთვალე ხველაზე ხშირი ზმნები.

##### კორპუსებში ძიება

შემდეგ ამ ზმნების ყველა შესაძლო წყვეტილისა და I თურმეობითის ფორმები ჩამოვწერე და სათითაოდ მოვძებნე კოლოკაციები GNC კორპუსში.
მოძებნილი კოლოკაციები გადმოვწერე და ისევ პითონის საშუალებით მოვძებნე კონტექსტებში იმავე ზმნის ფორმები და დავითვალე სხვადასხვა სტატისტიკური მახასიათებელი.

#### შედეგები

|        |               |                |                  |                   |                  |                   |                                |                                 |                                        |                                         |                                         |                                          |             |                              |                               |                                                    |                                                          |                                                         |
| ------ | ------------- | -------------- | ---------------- | ----------------- | ---------------- | ----------------- | ------------------------------ | ------------------------------- | -------------------------------------- | --------------------------------------- | --------------------------------------- | ---------------------------------------- | ----------- | ---------------------------- | ----------------------------- | -------------------------------------------------- | -------------------------------------------------------- | ------------------------------------------------------- |
|        | total_aorists | total_perfects | negative_aorists | negative_perfects | positive_aorists | positive_perfects | negative_aorists_with_contexts | negative_perfects_with_contexts | negative_aorists_with_positive_aorists | negative_aorists_with_positive_perfects | negative_perfects_with_positive_aorists | negative_perfects_with_positive_perfects | total_forms | fraction_of_aorist_negatives | fraction_of_perfect_negatives | fraction_of_negative_perfect_with_positive_aorists | total_fraction_of_negative_perfect_with_positive_aorists | total_fraction_of_negative_aorist_with_positive_aorists |
| არის   | 247997        | 51116          | 12849            | 20319             | 235148           | 30797             | 2046                           | 2604                            | 2003                                   | 43                                      | 2451                                    | 153                                      | 299113      | 4.3%                         | 6.8%                          | 94.1%                                              | 12.1%                                                    | 15.6%                                                   |
| ამბობს | 90494         | 16858          | 842              | 4002              | 89652            | 12856             | 52                             | 271                             | 50                                     | 2                                       | 233                                     | 38                                       | 107352      | 0.8%                         | 3.7%                          | 86.0%                                              | 5.8%                                                     | 5.9%                                                    |
| მიდის  | 30284         | 2493           | 912              | 1015              | 29372            | 1478              | 36                             | 52                              | 36                                     | 0                                       | 45                                      | 7                                        | 32777       | 2.8%                         | 3.1%                          | 86.5%                                              | 4.4%                                                     | 3.9%                                                    |
| ხვდება | 16319         | 251            | 49               | 3                 | 16270            | 248               | 6                              | 0                               | 6                                      | 0                                       | 0                                       | 0                                        | 16570       | 0.3%                         | 0.0%                          |                                                    | 0.0%                                                     | 12.2%                                                   |
|        |               |                |                  |                   |                  |                   |                                |                                 |                                        |                                         |                                         |                                          |             |                              |                               |                                                    |                                                          |                                                         |
|        | 385094        | 70718          | 14652            | 25339             | 370442           | 45379             | 2140                           | 2927                            | 2095                                   | 45                                      | 2729                                    | 198                                      | 455812      | 2.0%                         | 3.4%                          | 88.9%                                              | 5.6%                                                     | 9.4%                                                    |

#### დასკვნა

რადგან საკვლევი მახასიათებელი 88.9%-ია ეს იმას ნიშნავს, რომ მართლაც უარყოფითი I თურმეობითი იხმარება დადებითი წყვეტილის უარყოფის ფუნქციით. ის დარჩენილი 11.9% კი იმის მანიშნებელია, რომ უარყოფითი თურმეობითი ასევე დადებით თურმეობითსაც უარყოფს, ანუ მას
ამაზე დაყრდნობით კი იმაზე მსჯელობა შეიძლება, რომ "არ" ნაწილაკი I თურმეობითს აკარგვინებს ირიბ ევიდენციალობას და არაევიდენციალურ, სტანდარტულ წარსულში გადაყავს. შესაბამისად იმისი თქმა, რომ ევიდენციალობის გამოსახატავად საკმარისია I თურმეობითი, არ შეგვიძლია, რადგან მისი სინტაქსური კონტექსტიც განსაზღვრავს ამას.